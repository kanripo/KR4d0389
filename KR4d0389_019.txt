# -*- mode: mandoku-view; -*-
#+TITLE: 牟氏陵陽集
#+DATE: 2015-08-25 00:07:09.767196
#+PROPERTY: ID KR4d0389
#+PROPERTY: BASEEDITION WYG    
#+PROPERTY: JUAN 卷十九
<pb:KR4d0389_WYG_019-1a>¶
欽定四庫全書¶
　陵陽集卷十九¶
　　　　　　　　　　　　　元　牟巘　撰¶
　　啓¶
　　　通交代趙寺丞啓¶
輟班外府宅牧南州来從魏闕之間具知上意坐使巫¶
磻之下如在近畿辱附交承亟修贄問某官天台神秀¶
地望穹華漢諸侯王有&KR0177;苴茅之舊唐進士第並馳韋¶
<pb:KR4d0389_WYG_019-1b>¶
布之先獵獵貴名駸駸華踐發硎游刄初何有於盤根¶
前箸借籌盖居多於帷畫遂繇驥乗入簉鴻儀既鍵司¶
福禄之頒且簿正僝鳩之事謂宜徑上分輝藜杖之端¶
顧肯斜飛坐嘯梅花之外復持美最歸重清班三丞朝¶
望之夙優列宿省郎之平陟銀黄丈二組何勇退之甚¶
髙紫翠七一峯殆夙縁之有幸郵傳至止輿誦翕然載¶
維此邦雖非昔比然而潢池赤子久矣相安白水青秧¶
居然可喜允資坐鎮所願速驅帝簡宗英寧久作巫夷¶
<pb:KR4d0389_WYG_019-2a>¶
之長朝知治行即峻躋供奉之班某全抱迂疎况嬰多¶
病初無循良之效可望古人惟有凋瘵之餘以累君子¶
襦袴巳歌於来暮糠粃幸掩於在前願言奕葉之雲仍¶
惠儌交好尚與都梁之父老敬候先驅¶
　　　通曺漕啓¶
自天錫命易地建臺占軫翼分以星移實同躔次分戊¶
巳屯而雲列正頼轉輪軺傳肯来提封胥懌某官髙標¶
絶俗實學濟時康廬数千仭其髙地靈不斷魏笏一再¶
<pb:KR4d0389_WYG_019-2b>¶
傳而後風烈如存粤早踐於夷塗巳共期於逺器由外¶
司馬為中都官六院寖髙晋司禁鍵專城亷取肯向(闕/)¶
　淮堧作塢以甚嚴倉庾名官而尤重轉而反楚復此¶
爰周時並植於雙臺身實兼於数器外則餽餉不絶宿¶
飽相歡内則斂散以時常平益廣征謀密賛偉績於昭¶
公宜疇最以徑歸上欲用賢於巳效備契丹寛河北當¶
䕶本根遣鮮于出京東寕迂軌轍顧熊湘其密邇馳驪¶
駕以増光入境而褰帷涓剛而視篆先聲有俶和氣潜¶
<pb:KR4d0389_WYG_019-3a>¶
孚自比而南重湖正資於均惠不夙則暮一札㑹見於¶
趣還行復家氊即持禁槖某漫分斗壘徒玩嵗華食粟¶
何禆問戌期而巳過合符良近遥歸夢已先驅自幸末¶
塗聿逢掲節倘一日而未去得奉六條真二天其焉依¶
庻㡬全璧¶
　　　通劉提舉啓¶
榮被詔聲起将使指湖南二千里盡歸攬轡之中天上¶
十三星是乃積倉之次先聲所暨和氣巳孚某官寶璐¶
<pb:KR4d0389_WYG_019-3b>¶
大名淵源粹學蕭然風骨所謂山澤列仙之臞偉甚詞¶
章如聞鈞韶九奏之雅峻躋清貫夙負有聲太學諸生¶
猶記舉幡之日集賢學士共驚落筆之時道家蓬山望¶
郎省户使其依違婉孌以諧乎俗豈復偃薄回翔以至¶
於今逮乎訪落之勤爰借僝工之重記正元之朝士能¶
復㡬人陪上雍之侍臣是特一武忽飛鴻之驚矯𣺌獨¶
鶴之来歸水竹清華圖書跌宕神全而氣罙王身退而¶
名益髙石室棋間難乆袖爛柯之手衡峯雲捲獨深知¶
<pb:KR4d0389_WYG_019-4a>¶
皎日之心果聞黄紙之除書茂簡白頭之老監起郎掲¶
節涓日建臺太史度湘豈若執事從官之内長孺發粟¶
何如拾遺禁闥之間上方以近甸而視遐陬公冝持豐¶
年以報明主甫臨封部立有最聲寜乆滯於六絲即平¶
登於兩制某漫分山壘何補縣官蕭索戍樓乆瓜期之¶
云熟吚啞歸櫓覺蓴興之已秋正末路之凛然俶輶軒¶
之至止倘尚留於一日幸得事公雖獨有於二天敢云¶
私我¶
<pb:KR4d0389_WYG_019-4b>¶
　　　賀汪帥除都丞啓¶
榮被温綸肆加異數寛憂南顧允資中軍帥之賢導密¶
西樞爰進真從臣之列提封所暨頌詠惟均某官實學¶
兼該英規有偉胸中甲兵數萬敵胆為寒湖南壌地二¶
千民襦悉暖教令孚於期月威風憺於重湖富公之在¶
青州非多䝉振魏國之帥定武頓革惰驕治最卓然宸¶
衷簡在迺亟陞於從槖仍係重於帥垣惟承㫖視鰲禁¶
之至嚴而入侍與螭墀而並峙紹興趙子畫實兼次對¶
<pb:KR4d0389_WYG_019-5a>¶
之華元祐王彦霖徑領本兵之寄佇觀柄用以展儒猷¶
某仰竊庇庥獨深慶忭統府襜趨之末媿未能全正衙¶
麻巻之頒又将来賀躍躍以喜亹亹奚殫¶
　　　賀運使建臺啓¶
載涓剛旦肇建崇臺英簜輔函移福虛危之分棠隂閲¶
世恰逢甲子之周初滌籕紋一新條教某官夙傳家學¶
見謂吏師玉淵三峽之泉去為江海洞庭重湖之野来¶
奉鈞韶坐使離騷之鄉復見皇華之雅列戍懽呼於宿¶
<pb:KR4d0389_WYG_019-5b>¶
飽諸生倚頼於夏盟一尺商霖巳應隨車之雨千艘楚¶
粟坐通下水之漕立有最聲平躋禁路某繫匏未去庇¶
樾焉依雜沓賀裾兹幸逢於上日吚啞歸櫓尚亟請於¶
下風¶
　　　謝除大理正啓¶
外庸何取猥玷除書後至當誅自歸造命輒陳悃愊仰¶
答生成竊惟士制刑之中史告成於正是為地官鄉帥¶
之屬實視南臺特書之班厥任匪輕以人而重要必稱¶
<pb:KR4d0389_WYG_019-6a>¶
寺中之絶乃可司天下之平藉未能得西京黄伯之循¶
良亦當復南士顧榮之秀望始為冝稱無負選掄某戍¶
削之姿欵綮之識如魏王瓠濩落本空如紀消雞虛憍¶
巳盡粤叨乘於一障偶坐閲於三秋責以㑹期初不過¶
俗吏所能為者問其治状何敢竊長者之稱乎仰藉大¶
鈞僅臻細滿俄予環而使入爰上印以亟行久阻濤波¶
倐侵晏嵗雖式㣲之賦幸巳来歸而棠棣之詩恐其或¶
廢屬經營於薄緒遂宿留以後時暮雪兎園自慙末至¶
<pb:KR4d0389_WYG_019-6b>¶
春風燕壘尚許重尋自憐支離稿乾之餘復與光明盛¶
大之際昔渭濵雲逺毎懐報一飯之恩今東閣天寛又¶
目覩四方之士突兀眼着於大厦依稀身傍於名躔人¶
賀其遭已慙非據某官勤勞再造平决萬獄京邑空囹¶
如見成康之世太倉發粟實同禹稷之心流海宇之頌¶
聲輯庭幃之慶事八十者五豆方宏老老之仁三千年¶
一花益衍綿綿之筭既宏開於壽域尤茂積於隂功謂¶
其舊服於官聨葢以粗知於徳意卑汚是正更廣好生¶
<pb:KR4d0389_WYG_019-7a>¶
某敢不敬受嘉仰酬洪造畫衣冠而治惟知仰賛於明¶
時帶笭箵以遊尚兾少安於愚分¶
　　　謝除侍右郎中啓¶
元祐師臣密侍臨軒之旦淳熈郎選誤叨除目之榮恩¶
華度越於流軰威烈輪囷於軒瞻恭趨嚴屏肅摯謝函¶
自三班更舊制以来惟兩選以右銓為副七千八十六¶
闕尤歎久淹五萬四千詞條孰能遍睹肆今日丕釐於¶
積蠧而冗曹頓為之一清然而綜叙得人自足服衆多¶
<pb:KR4d0389_WYG_019-7b>¶
之口妄庸非據恐反生僥倖之心世胄必得張宣公之¶
賢蜀士亦須杜起莘之望豈繄謭陋可玷清華某結納¶
無竒支離堪笑雖從諸老先生之後良懵見聞徒慕兩¶
京循吏之風莫知宣布朅重来於班筍甫四閲於堦蓂¶
貫索曉沉幸空列犴武成春鎖恐漏多魚偶沙汰之尚¶
寛豈喬遷之過望不圖冗散忽與甄升紫粉界墻在一¶
時而超甚青綾儤直如列宿之笑何莫葢其愆欲辭弗¶
獲必使無寃矢職乃見清通正自以椎少文安能敏絶¶
<pb:KR4d0389_WYG_019-8a>¶
靖循僥忝彌切凌兢某官文武兼資勞謙盛德緇衣兮¶
又改造敝袴以待有功允出至誠尤嚴責實再念銓衡¶
之公法是關磨勘之㣲權深愧愚踪曷當隆使某敢不¶
敬修職守祗服休明自知無佳吏部之稱可孚輿望何¶
敢以老衙官之語而忽選曹惟既乃心庻無所負¶
　　　賀左史王侍郎啓(應麟/)¶
升華柱史晉秩天官冠螭首蛾眉之班紫毫發彩上雞¶
翹豹尾之列金鏡題才宸命誕頒朝紳胥慶某官四明¶
<pb:KR4d0389_WYG_019-8b>¶
間氣諸老傳真海内第一流負古人所自任之志胸中¶
三萬巻成當世不能為之文擢異科軼平園於盤洲載¶
令德自文正而懿敏疇咨鴻碩遍歴清華夕金華而朝¶
石坳藉甚告猷之益内玉堂而外西掖煥乎宜誥之稱¶
丕彰近甸之民庸式著本朝之公望復作蓬山領袖盍¶
為禁路羽儀褚遂良之録起居載筆聿嚴於書法孫莘¶
老之振淹滯持衡爰别於品流增賁綸垣行登政府某¶
幸依官簿况托年家慙無佳吏部之名願言庇厦敬致¶
<pb:KR4d0389_WYG_019-9a>¶
真從臣之賀尚聽揚廷¶
　　　通交代浙東提啓(家鉉翁/)¶
予環趣入方勞使臣之来出節俾行猥承賢者之後輒¶
修初贄自托下風某官問學淳涵風猷整峻大兒孔文¶
舉一老髙視於人羣難兄陳元芳二季共稱於世瑞越¶
自馳英聲於茂宰成美最於介籓擢外府丞維天子使¶
並濤江而東騖乃馮翊之左區路熟重来風生一道蒼¶
崖赤子自以為不寃玉壺清水撓之而不濁含香徑躋¶
<pb:KR4d0389_WYG_019-9b>¶
於省户寓直密傍於奎鈞有功見知原省因任留之以¶
為帝鄉之重待之以成宣室之釐方底緑綈頓覺小蓬¶
莱之近屬車清蹕即躋舊筆槖之班某積愧空餐日尋¶
歸夢顧鉛刀之鈍甚如繡斧之輕何必咨以周敢以馳¶
驅而自詭其則不逺庻㡬矩矱之是承¶
　　　謝馬丞相啓(廷鸞/)¶
太㣲積星之次良玷清班小雅皇華之歌驟膺重寄循¶
墻弗遂銜袖以前竊以行部過江昔之所重觀風近甸¶
<pb:KR4d0389_WYG_019-10a>¶
今者尤榮况我朝初設於祥刑維外郎首膺於出使自¶
非夙望曷稱嘉師某蕞爾㣲踪悽其先緒帶衡佩矩僅¶
守曲士之尋常錯節盤根初蔑良工之剞劂平生惟思¶
於斂退所至輒用其疎愚治郡平平甘催科之甚拙司¶
銓聵聵恥掎摭以為竒葢深逃健吏之名幸不在巧官¶
之目胡不歸之賦頗嘆菊荒無何有之鄉乃全樗散比¶
陳情以自列恃知巳之汝容豈意出綸反叨持節地大¶
物衆莫如馮翊之區人㣲望輕豈稱職司之體無乃畏¶
<pb:KR4d0389_WYG_019-10b>¶
景而就日凛其受命而飲氷某官學為帝師心主善類¶
周公相祀上未許於明農兩結當封天密扶於隂德蕩¶
八荒之開壽廣一道之好生爰重謀詢尤加選擇謂某¶
雖甚腐於力若不足以激昻然有志於民可與聞於欽¶
恤遂令司臬實荷化鈞某敢不敬服明休兾殚薄效相¶
期勿犯幸逢畫像之朝尚頼曲成亟反屠羊之肆¶
　　　謝福王啓¶
明德茂親夙仰宗藩之重皇華宵雅誤将使指之隆循¶
<pb:KR4d0389_WYG_019-11a>¶
墻莫控於忱恂削櫝用伸於禮敬竊以鼔楫而過江左¶
昔謂至難露冕而行南陽世稱殊寵共惟今日尤重帝¶
鄉三輔皇圖俱號扶馮之近兩朝赤子深涵豐沛之恩¶
必将坐致於無刑斯可延洪於有慶匪時宿望曷受嘉¶
師某本以妄庸洊叨任使出司民社曽㣲慈愷之稱入¶
忝銓曹又乏清通之識竊自知其樗散毎深媿於食浮¶
力請職祠惟期從欲不能者止亦分量之所安爰用咨¶
諏敢馳驅而自詭况戅愚惟知遂一致之性而闇劣未¶
<pb:KR4d0389_WYG_019-11b>¶
易析兩端之疑顧視闕然寵靈厚矣某官盛徳而仁熟¶
行髙而屬尊賜脤膰於弟兄式篤先朝之愛分寶玉於¶
伯叔益隆聖主之恩大路綏輦之備殊徽黄髪台背之¶
介多祉肆勞謙而下士益推廣於好生某敢不明清單¶
辭矜畀庻類畫衣冠而治将奚補於盛時帶笭箵以遊¶
倘蚤諧於初志惟祈函䕶彌切瞻依¶
　　　通洪安撫啓(燾/)¶
建牙禹㑹聳聞賜履之稱将指周原喜是摳衣之舊雖¶
<pb:KR4d0389_WYG_019-12a>¶
造化曲為之地皆汲引以至於今輒冒顔行敬抒心曲¶
某官光明俊偉凝重粹温郊藪之有鳯麟蔚羽儀於昭¶
代山川之出雲雨将潤澤於蒼生出入垂四紀之餘險¶
夷惟一節之貫爰自疇茂庸於分閫乃思挹爽氣於游¶
帷岩居川觀花香竹色公雖袖㸔碁之手上方興當扆¶
之思謂舊筆槖之臣惟靈光之獨在而小蓬莱之地乃¶
馮翊之要區五閣冠班十連領帥為我强起未容龍卧¶
於清波惠然肯来况復馬諳於熟路先聲布濩環境懽¶
<pb:KR4d0389_WYG_019-12b>¶
呼領東方之縉紳靡須煖席問西㕔之典故即幹洪樞¶
某立朝何裨予節良忝若時華選敢當小雅之遣使臣¶
實有夙縁復見文昌之為帥長乃平生之知巳尤今日¶
之至榮所幸有函丈之可親豈敢以外臺而自列奉令¶
承教一如在幕府之時當局處中願復入鈞陶之數¶
　　　回郭衢州啓¶
觀風問俗愧無古膚使之能宣化承流幸倚東諸侯之¶
望敬修削櫝仰復司籖某官實學兼該宏規有偉盤根¶
<pb:KR4d0389_WYG_019-13a>¶
利器未嘗肯綮之少經堅車大艎每貫險夷而一致自¶
早收於儒級巳超著於英猷宸扈晉班珍曹叠組急流¶
勇退朅為鹿洞之遊異最昭升徑陟雉工之長既益深於¶
涵負難久閟於經綸若時太末之區頗狃潢池之習蜂¶
蠆起於袖人皆貽愕以莫前龍蛇放之菹公獨笑談而¶
遂定懋著期年之最坐臻千里之安方畧具施威聲益¶
振爛柯日永巳知碁著之髙褒璽春温更覺槖班之近¶
某立朝何補乘傳朅来深惟司臬之匪輕正望同舟之¶
<pb:KR4d0389_WYG_019-13b>¶
共濟康衢謡咏喜復見真淳之風原隰馳驅亦邀安靖¶
之福¶
　　　通鮑制置啟¶
賜履至海方瞻統府之尊六轡于原猥玷使臣之選夙¶
幸邀於先好兹又託於下風乘傳甫来飭函以摯某官¶
風儀簡逺論議崇閎少㣲古括之精英實鍾間氣太山¶
洪河之涵負卓為偉人自親簡於嚴宸遂歴居於言路¶
抨弹霜肅凛其一御史之風忠讜日陳不在三諫官之¶
<pb:KR4d0389_WYG_019-14a>¶
下咸斂手以避於司𨽻乃持槖徑上於甘泉史觀兼華¶
秋卿叠組主體國論方有頼於儒猷後勁中權乃出顓¶
於閫任仍躋仙殿来重瀛垣粤從號令之新坐使提封¶
之靖春生秋肅山立霆行海不揚波已獨髙於殊績林¶
有伏虎盍歸重於本朝暫為十洲之少留即聞兩地之¶
徑拜某奚堪用世甚忝為郎歸夢乆揺毎繞蒼苔之上¶
誤恩過厚俾持英簜而東媿隆指之莫将幸髙牙之密¶
邇周原膴膴敢自詭於馳驅夏屋渠渠尚焉依於庇冒¶
<pb:KR4d0389_WYG_019-14b>¶
　　　賀朱漕啓¶
輟武機廷将輸河漕木天寓直邃通東璧之躔銀漢乘¶
槎密傍長安之日悚聞掲節盡肅提封某官天分夙髙¶
人門甚偉引筆伸紙其言自成於波瀾游刃發硎所至¶
無前於肯綮自與聞於國計益展究於英猷有蔚功言¶
盍膺事任劉子羽之在樞掾實在魏公之謀鮮于侁之¶
號福星嘗聞迂叟之語敎條所暨和氣巳孚漕引以歸¶
中都佇昭異最拾囊而從上雍遂陟禁塗某夙荷眷知¶
<pb:KR4d0389_WYG_019-15a>¶
尤深慶懌馳驅英簜敢云六絲轡之並持流落草堂復¶
望千丈裘之大庇¶
　　　賀章參政啟¶
渙頒奎筆晋貳台衡敉寜武圖功方領神樞之重繼自¶
今立政遂參國秉之隆賛書一傳舉笏交賀在昔仁祖¶
有若郇公肅艾清忠實相慶厯之治重謹㣲密具形徂¶
徠之詩洪惟今公克篤前烈某官堪輿間氣經緯全猷¶
喬嶽泰山極包涵而雲雨自潤祥麟瑞鳯不鷙搏而羽¶
<pb:KR4d0389_WYG_019-15b>¶
毛畢朝早以魁壘之英共期公輔之器歴諫官御史之¶
職有偉建明居給事侍從之間益隆德望巳為儀於清¶
要猶未究於經綸舊學甘盤上方篤從游之眷中興常¶
武公遂躋申命之聨乃蔽宸衷擢陪宰席退思岩之深¶
念無非為國家乆逺之圖天章閣之宏開方自任天下¶
太平之責於以慰蒼生之至望於以昭真儒之極功以¶
首參而攝行豈但用龔實之之故事當中書之虛轄行¶
遂繼畢文簡之芳猷某幸囿陶鎔第深慶忭駰駱之持¶
<pb:KR4d0389_WYG_019-16a>¶
絲轡初何補於諏原燕雀之托帡幪其敢忘於賀厦¶
　　　賀刑部陳尚書啓(宜中/)¶
趣馳召馹晋長爽鳩王人多聞密賛月将之益儒者給¶
事遂躋夕拜之聨叠組生光垂紳交慶某官倫魁偉望¶
善類宗盟永嘉正始之音斯文獨任慶元鈎黨之籍姱¶
節尤香自五色之占祥已九重之懋簡御史無官長具¶
嚴豸角之威太常不是卿徑上雞翹之列典司帝制備¶
極儒榮由禮闈而踐政塗葢用王魏公之故事請福唐¶
<pb:KR4d0389_WYG_019-16b>¶
以便飬親乃繼蔡忠惠之芳猷十乘惠臨七閩蘇醒然¶
而林有伏猛所當歸重於本朝海不揚波詎可獨私於¶
遐嶠果招旌之繄至俄徳履之徑升暇日到石渠丹地¶
開黄卷&KR0034;頭巍立注意益深濡墨塗歸巳見引綱維而¶
争大體把麻庭告行遂漙潤澤以福蒼生某将指駰原¶
懽顔燕厦奉令承敎方将仰𨽻於統臨當軸乗鈞所願¶
共陶於坯冶¶
　　　賀陳察院啟(過/)¶
<pb:KR4d0389_WYG_019-17a>¶
簡自嚴宸擢居憲府紬書天禄閣方資筆削之長察事¶
司馬門遂任紀綱之寄除音誕布輿論交孚某官老成¶
典型大雅宏逹明月寳璐紛内美之好修繁露玉杯抱¶
遺經而獨究乆周南之留滯俄宣室之興思職敎武成¶
横經宗邸博士議郎之選允藉多聞承明著作之庭尤¶
資夙望益光家學洵謂儒榮肆天筆之親除遂霜臺之¶
分察力致天理人欲之辨尤嚴君子小人之間第一法¶
筵已竦聞於偉義二三執政行徑踐於邇聨某越在乘軺¶
<pb:KR4d0389_WYG_019-17b>¶
喜聆出綍濃墨大字愧乏徂徠生之詩廣厦懽顔第哦¶
杜陵老之句¶
　　　囘倪處州啓¶
疏榮嚴扆作鎮近畿細㫋廣厦之間方倚成於君德古¶
括少微之分乃自詭於民庸誕布寛條懽騰輿頌某官¶
金華秀傑麗澤淵源季方並著髙名時稱競爽子雲多¶
識竒字見謂洽聞少資璧水之楷模遂給玉露之筆札¶
風舞槐龍之翠密侍熈明夜燃藜杖之青徧儀中秘兼¶
<pb:KR4d0389_WYG_019-18a>¶
華省户舉武禁塗乃莫囘勇退之懐朅来舊補遊之處¶
昔在臯比之坐已聞學子之翕歸今慿熊軾而来想見¶
邦人之相慶葢久孚於教化初何事於施為田里人安¶
江山開懌坐令今日復見古循吏之風歸重本朝即造¶
真從臣之列某夙䝉異予今幸同寅駰駱諏原自媿馳¶
驅之何補燕雀賀厦第忻賁燾之焉依¶
　¶
　¶
<pb:KR4d0389_WYG_019-18b>¶
　¶
　¶
　¶
　¶
　¶
　¶
　¶
　陵陽集卷十九¶
